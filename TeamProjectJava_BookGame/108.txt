Дебелакът хлъцва и те оглежда с мътен поглед.
— Не я давам! Моя си е!
И той лепва звучна целувка върху гърлото на опразненото шише. Свиваш рамене и му обръщаш гръб, но в това време пияницата подвиква изотзад:
— Хей, господине, чакай малко! Една жълтица и ти давам бутилката!
Остава ти да решиш дали ще се съгласиш на сделката. Ако го сториш, запиши това в  личния си свитък, после премини на #139.