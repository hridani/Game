Много ти се иска веднага да тръгнеш по дирите на похитителя, но разбираш, че кралската власт ти дава далеч по-големи възможности в това отношение. Изправяш се и кимваш на Алтозар.
— Най-добре би било да се върна в Арбустил. Ще изпратя цялата стража по дирите на крадеца, преди да е стигнал далече.
— Добра идея — съгласява се Тиоланд. — А аз в това време ще проследя прохода.
— И аз тръгвам с него — добавя Алтозар. — Ще се видим утре сутринта в замъка!
За момент отново те обзема колебание. Ако си размислил и предпочиташ да тръгнеш по тунела, мини на #179.
Ако държиш да се върнеш в замъка, продължи на #151.