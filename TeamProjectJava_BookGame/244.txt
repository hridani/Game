Презрително махваш с ръка.
— Остави тия наивни трикове, драги! Не съм толкова глупав, че да ти обърна гръб!
— Умри тогава! — раздава се свиреп вик откъм вратата на хана.
Из залата лумва вълна от течен огън. Обгърнат в пламъци, едва успяваш да се завъртиш и да зърнеш силуета на Черния губернатор, преди да потънеш в мрака на смъртта. Това е краят на приключението, а заедно с него — и на твоя живот.